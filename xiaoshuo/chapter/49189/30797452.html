{"id":0,"code":"30797452.html","title":"附录易传节选","latest_chapter_name":"正文 附录易传节选","xiao_shuo_code":"49189","content":"\u003cbr/\u003e\u003cbr/\u003e    说卦\u003cbr/\u003e\u003cbr/\u003e     相传为孔子所作的《说卦》是《易传》中的《十翼》之一，其内容为解释八卦的性质和象征。\u003cbr/\u003e\u003cbr/\u003e     原文\u003cbr/\u003e\u003cbr/\u003e     昔者圣人之作《易》也，幽赞于神明而生蓍，参天两地而倚数，观变于阴阳而立卦，发挥于刚柔而生爻，和顺于道德而理于义，穷理尽性以至于命。\u003cbr/\u003e\u003cbr/\u003e     昔者圣人之作《易》也，将以顺性命之理。是以立天之道曰阴与阳，立地之道曰柔与刚，立人之道曰仁与义。兼三才而两之，故《易》六画而成卦，分阴分阳，迭用柔刚，故《易》六位而成章。\u003cbr/\u003e\u003cbr/\u003e     天地定位，山泽通气，雷风相薄，水火不相射，八卦相错。数往者顺，知来者逆，是故，《易》逆数也。\u003cbr/\u003e\u003cbr/\u003e     雷以动之，风以散之，雨以润之，日以烜之，艮以止之，兑以说之，乾以君之，坤以藏之。\u003cbr/\u003e\u003cbr/\u003e     帝出乎震，齐乎巽，相见乎离，致役乎坤，说言乎兑，战乎乾，劳乎坎，成言乎艮。\u003cbr/\u003e\u003cbr/\u003e     万物出乎震，震，东方也。齐乎巽，巽，东南也。齐也者，言万物之絜齐也。离也者，明也，万物皆相见，南方之卦也。圣人南面而听天下，向明而治，盖取诸此也。坤也者，地也，万物皆致养焉，故曰致役乎坤。兑，正秋也，万物之所说也，故曰说言乎兑。战乎乾，乾，西北之卦也，言阴阳相薄也。坎者水也，正北方之卦也，劳卦也，万物之所归也，故曰劳乎坎。艮，东北之卦也，万物之所成终而所成始也，故曰成言乎艮。\u003cbr/\u003e\u003cbr/\u003e     神也者，妙万物而为言者也。动万物者莫疾乎雷，挠万物者莫疾乎风，燥万物者莫熯乎火，说万物者莫说乎泽，润万物者莫润乎水，终万物始万物者莫盛乎艮。故水火相逮，雷风不相悖，山泽通气，然后能变化，既成万物也。\u003cbr/\u003e\u003cbr/\u003e     乾，健也。坤，顺也。震，动也。巽，入也。坎，陷也。离，丽也。\u003cbr/\u003e\u003cbr/\u003e     艮，止也。兑，说也。\u003cbr/\u003e\u003cbr/\u003e     乾为马，坤为牛，震为龙，巽为鸡，坎为豕，离为雉，艮为狗，兑为羊。\u003cbr/\u003e\u003cbr/\u003e     乾为首，坤为腹，震为足，巽为股，坎为耳，离为目，艮为手，兑为口。\u003cbr/\u003e\u003cbr/\u003e     乾，天也，故称乎父。坤，地也，故称乎母。震一索而得男，故谓之长男。巽一索而得女，故谓之长女。坎再索而得男，故谓之中男。离再索而得女，故谓之中女。艮三索而得男，故谓之少男。\u003cbr/\u003e\u003cbr/\u003e     兑三索而得女，故谓之少女。\u003cbr/\u003e\u003cbr/\u003e     乾为天，为圆，为君，为父，为玉，为金，为寒，为冰，为大赤，为良马，为老马，为瘠马，为驳马，为木果。\u003cbr/\u003e\u003cbr/\u003e     坤为地，为母，为布，为釜，为吝啬，为均，为子母牛，为大舆，为文，为众，为柄，其于地也为黑。\u003cbr/\u003e\u003cbr/\u003e     震为雷，为龙，为玄黄，为旉，为大途，为长子，为诀躁，为苍筤竹，为萑苇。其于马也为善鸣，为铸足，为作足，为的颡。其于稼也为反生。其究为健，为蕃鲜。\u003cbr/\u003e\u003cbr/\u003e     巽为木，为风，为长女，为绳直，为工，为白，为长，为高，为进退，为不果，为臭。其于人也为寡发，为广颡，为多白眼，为近利市三倍揉搓。其究为躁卦。\u003cbr/\u003e\u003cbr/\u003e     坎为水，为沟渎，为隐伏，为矫輮，为弓轮。其于人也，为加忧，为心病，为耳痛，为血卦，为赤。其于马也为美脊，为亟心，为下首，为薄蹄，为曳。其于舆也为多眚，为通，为月，为盗。其于木也为坚多心。\u003cbr/\u003e\u003cbr/\u003e     离为火，为日，为电，为中女，为甲胄，为戈兵。其于人也为大腹。为乾卦，为鳖，为蟹，为蠃，为蚌，为龟。其于木也为科上槁。\u003cbr/\u003e\u003cbr/\u003e     艮为山，为径路，为小石，为门阙，为果箩，为阍寺，为指，为狗，为鼠，为黔喙之属。其于木也为坚多节。\u003cbr/\u003e\u003cbr/\u003e     兑为泽，为少女，为巫，为口舌，为毁折，为附决。其于地也为刚卤。为妾，为羊。\u003cbr/\u003e\u003cbr/\u003e     序卦\u003cbr/\u003e\u003cbr/\u003e     相传为孔子所作的《序卦》是《易传》中的《十翼》之一，其内容为说明六十四卦排列的顺序。\u003cbr/\u003e\u003cbr/\u003e     原文\u003cbr/\u003e\u003cbr/\u003e     有天地然后万物生焉。盈天地之间者唯万物，故受之以屯，屯者，盈也，屯者，物之始生也。物生必蒙，故受之以蒙，蒙者，蒙也，物之穉也。物穉不可不养也，故受之以需，需者，饮食之道。饮食必有讼，故受之以讼。讼必有众起，故受之以师，师者，众也。众必有所比，故受之以比，比者，比也。比必有所畜，故受之以小畜。物畜然后有礼，故受之以履。履而泰，然后安，故受之以泰，泰者，通也。物不可以终通，故受之以否。物不可以终否，故受之以同人。与人同者，物必归焉，故受之以大有。大者不可以盈，故受之以谦。有大而能谦必豫，故受之以豫。豫必有随，故受之以随。以喜随人者必有事，故受之以蛊，蛊者，事也。有事而后可大，故受之以临。临者，大也。物大然后可观，故受之以观。可观而后有所合，故受之以噬嗑，嗑者，合也。物不可以苟合而已，故受之以贲，贲者，饰也。致饰然后亨则尽矣，故受之以剥，剥者，剥也。物不可以终尽，剥穷上反下，故受之以复。复则不妄矣，故受之以无妄。有无妄然后可畜，故受之以大畜。物畜然后可养，故受之以颐，颐者，养也。不养则不可动，故受之以大过。物不可以终过，故受之以坎，坎者，陷也。陷必有所丽，故受之以离，离者，丽也。\u003cbr/\u003e\u003cbr/\u003e     有天地然后有万物，有万物然后有男女，有男女然后有夫妇，有夫妇然后有父子，有父子然后有君臣，有君臣然后有上下，有上下然后礼仪有所错。夫妇之道不可以不久也，故受之以恒，恒者，久也。物不可以终久于其所，故受之以遁，遁者，退也，物不可终遁，故受之以大壮。\u003cbr/\u003e\u003cbr/\u003e     物不可以终壮，故受之以晋，晋者，进也。进必有所伤，故受之以明夷，夷者，伤也。伤于外者，必反其家，故受之以家人。家道穷必乖，故受之以睽，睽者，乖也。乖必有难，故受之以蹇，蹇者，难也。物不可终难，故受之以解，解者，缓也。缓必有所失，故受之以损。损而不已必益，故受之以益。益而不已必决，故受之以夬，夬者，决也。决必有所遇，故受之以诟，诟者，遇也。物相遇而后聚，故受之以萃，萃者，聚也。聚而上者谓之升，故受之以升。升而不已者必困，故受之以困。困乎上者必反下，故受之以井。井道不可不革，故受之以革。革物者莫若鼎，故受之以鼎。主器者莫若长子，故受之以震，震者，动也。物不可以终动，止之，故受之以艮，艮者，止也。物不可以终止，故受之以渐，渐者，进也。进必有所归，故受之以归妹。得其所归者必大，故受之以丰，丰者，大也。穷大者必失其居，故受之以旅。旅而无所容，故受之以巽，巽者，入也。入而后说之，故受之以兑，兑者，说也。说而后散之，故受之以涣，涣者，离也。物不可以终离，故受之以节，节而信之，故受之以中孚。有其信者必行之，故受之以小过。有过物必济，故受之以既济。物不可穷也，故受之以未济终焉。\u003cbr/\u003e\u003cbr/\u003e     杂卦\u003cbr/\u003e\u003cbr/\u003e     相传为孔子所作的《杂卦》是《易传》中的《十翼》之一，因不按六十四卦顺序解说卦义，所以称杂卦。\u003cbr/\u003e\u003cbr/\u003e     原文\u003cbr/\u003e\u003cbr/\u003e     乾刚坤柔，比乐师忧。临观之义，或与或求。屯见而不失其居，蒙杂而著。震起也；艮，止也。损益盛衰之始也。大畜，时也；无妄，灾也。萃聚而升不来也，谦轻而豫怠也。噬嗑，食也；贲，无色也。兑见而巽伏也。随无故也，蛊则饬也。剥，烂也。复，反也。\u003cbr/\u003e\u003cbr/\u003e     晋，昼也。明夷，诛也。井通而困相遇也。咸，速也；恒，久也。涣，离也；节，止也。解，缓也；蹇，难也。睽，外也；家人，内也。否泰反其类也。大壮则止，遁则退也。大有，众也；同人，亲也。革，去也；鼎，取新也。小过，过也；中孚，信也。丰多故也，亲寡旅也。离上而坎下也。小畜，寡也，履，不处也。需，不进也。讼，不亲也。大过，颠也；诟，遇也，柔遇刚也。渐女归待男行也。颐，养正也。既济，定也。归妹，女之终也；未济，男之穷也。夬，决也，刚决柔也，君子道长，小人道消也。","cnt":0,"sort":30797452,"author":"姬昌","prev":"30797450.html","next":"","book_title":"周易","updateTimeFmt":"2024-04-02 17:33:55","category":"都市小说"}