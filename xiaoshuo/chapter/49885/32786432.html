{"id":0,"code":"32786432.html","title":"汉志闻人袭列传","latest_chapter_name":"正文 新书《家父汉高祖》","xiao_shuo_code":"49885","content":"\u003cbr/\u003e\u003cbr/\u003e    闻人袭，字定卿，沛国人也。家贫，以献礼破家，父母不幸，及长，为郡县吏。桓帝末，位太仆。\u003cbr/\u003e\u003cbr/\u003e     建宁初，拜冀州典农中郎将，主屯田事，袭亲率农桑，垦田百万。时，天子初治屯垦，田垦千万，地至七十百万，府库充盈，家有储粟，卅年以来，百姓始知有生民之乐。\u003cbr/\u003e\u003cbr/\u003e     进司空。\u003cbr/\u003e\u003cbr/\u003e     五年，天子欲用郑玄之策牧牛。袭献计曰：借民牛一岁，还并与息，不用千钱之费，国家犹有余利，斯取之于民，用之于民也。\u003cbr/\u003e\u003cbr/\u003e     奏闻，上喜，用袭之计，数年，牛大蕃息，官民皆得其利，赞之不绝。\u003cbr/\u003e\u003cbr/\u003e     袭善财计，有急智，上用之主国计。凡用事，问袭，袭每言国库空虚，急之，则奇计必出，国家少用功而多得利，上益知袭才，多亲爱之，谓之管子再世。\u003cbr/\u003e\u003cbr/\u003e     建宁驰道成，东西通达，便利，郡县多愿作驰道，费多功少。袭议复开漕运，因势利导，交通利。\u003cbr/\u003e\u003cbr/\u003e     时豪右多蓄奴，匿私避税，王符治扬州，整户籍，斩豪右，扬州大治。袭建议效之，复订天下户籍，计丁口六千四百七十七万。\u003cbr/\u003e\u003cbr/\u003e     段颎破鲜卑，取其地，地广人稀，议迁幽凉民垦，需钱四千万。袭献策，置贺州、新州，招百姓无田及诸胡向汉者，并与戍卒屯田，不费国帑而地自辟，司徒何子笑曰：闻人君，后日司徒也。\u003cbr/\u003e\u003cbr/\u003e     崔寔作《四民月令》，袭置卖千钱许抄录，又作精本，以万钱易之，天下恶其人而望其书。\u003cbr/\u003e\u003cbr/\u003e     颖川钟敷作《恶金说》，议复盐铁专卖。上命袭作冶场，无禁民间盐铁。\u003cbr/\u003e\u003cbr/\u003e     扬州刺史王符入朝，袭与之交，相善。百官常请烹王符，其后，亦有请烹闻人袭者。\u003cbr/\u003e\u003cbr/\u003e     七年末，令行贾不及千钱，四十税一。\u003cbr/\u003e\u003cbr/\u003e     九年，袭议作河北运河，以通漕运，上迟疑，命与司徒何子商议，袭数与何子论，何子知其志，言于天子，遂许之。袭赴冀州访察，前使护乌桓校尉董卓征辽东，捕野人筑幽冀驰道，今亦用卓捕辽东野人开河。\u003cbr/\u003e\u003cbr/\u003e     运河成，幽州粮过海至大河，过高塘、濮阳、官渡、白马，达雒阳，槽转山东粟，不复称艰难矣。复议作西北运河，连雍凉并州。\u003cbr/\u003e\u003cbr/\u003e     十二年，以四科取士，袭与司徒王符监其事，以故相殴，罚出私钱供纸三千。其后，与王符恶，群臣每言烹王符，袭必率其先。\u003cbr/\u003e\u003cbr/\u003e     冬，白灾至，边州诸郡初定，积蓄不盈，冻馁千余，天子不得寝，遂北巡边郡，袭从行。司徒王符见西域商贾，闻其国风物，又得棉，乃上言益通商西域，获其利，袭亦同意，请主其事，不成，请斩王节信。使韩约往贵霜。\u003cbr/\u003e\u003cbr/\u003e     汉商人行西域，多贩丝绸、茶叶，取其黄金及珍奇异物，或言丝绸贩至西极可与黄金等，又茶叶、大黄润身，西人必需，丝、陶之宝，王公富人所好。遂过凉、益，堪察贸易事。\u003cbr/\u003e\u003cbr/\u003e     益州民好事鬼神，淫祠多滋。袭以位居三公，生财有道，益州有祠曰财神，号闻人公，为商贾及百姓求财者多拜之。袭至汉中，贾人皆以为神，凡所令莫有不应者。\u003cbr/\u003e\u003cbr/\u003e     归雒阳，病笃，天子数问疾。\u003cbr/\u003e\u003cbr/\u003e     商队数年归，聚利无算，或言当汉岁入。袭自归京久病，闻其获至，竟立奔之，计六日得归库。\u003cbr/\u003e\u003cbr/\u003e     建宁十六年二月，沛国井现黄龙。\u003cbr/\u003e\u003cbr/\u003e     三月，卒，年七十一。\u003cbr/\u003e\u003cbr/\u003e     袭以家贫故，性甚吝啬，日不复膳，夜不燃烛，物用之经年不易，时人谓之一毛不拔。\u003cbr/\u003e\u003cbr/\u003e     其主国计，每问必言国库空虚不可用，去之，太仓满盈，道毋饥人，其家余财三十五钱。\u003cbr/\u003e\u003cbr/\u003e     及死，天子泣曰：“失朕一臂。”以袭家贫故，赐金五百，并与珍宝珠玉，为治丧。追赠富民君，谥曰成，无子，取族子为嗣。\u003cbr/\u003e\u003cbr/\u003e     初于考场与王符殴，以其弟子马均试中私窃白纸故也。事闻，上震怒，出令与袭，袭见令，色变，面若死灰，忽忽亡去。人旁观之，乃命袭自出钱供白纸三千。及今，考核用纸皆作字曰：故闻人公所赠。\u003cbr/\u003e\u003cbr/\u003e     公初与王符交，志同道合，相善。后以故殴，多有隙，十五年，以科功法致滥官害民，下狱，群臣俱言当死，公与太子力劝之，得免。\u003cbr/\u003e\u003cbr/\u003e     自闻人公去，袁逢、卢植相继掌国计，然其守犹不足，生财亦阙道，然以公故策，国家无有忧患。及天子圣仁，作济民府，惠济百姓，支出繁复，国库竟不能与。及司空植梦遇闻人公，追讨国帑，植愧不能与，公乃授之策。惊寤，书策奏上，以司轻重之权，主货币之事为要，行之数载，国不益赋，而海内用足。至于今，汉以铸币之权，不费弓矢而万国咸伏，然其怪诞不足信也。\u003cbr/\u003e\u003cbr/\u003e     袭尝与孝康微行京师，得弟子马均，善奇技巧思，尤工鲁墨之术，冶石炭，作水车，人谓当世公输。初为扶风县令，免，后为议郎。\u003cbr/\u003e\u003cbr/\u003e     此为史官山岳不动所书，赐金十两。","cnt":0,"sort":32786432,"author":"历史系之狼","prev":"32786412.html","next":"32790267.html","book_title":"捡到一本三国志","updateTimeFmt":"2024-04-02 17:33:56","category":"历史小说"}