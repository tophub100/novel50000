{"id":0,"code":"32786412.html","title":"汉志王符列传","latest_chapter_name":"正文 新书《家父汉高祖》","xiao_shuo_code":"49885","content":"\u003cbr/\u003e\u003cbr/\u003e    王符，字节信，安定临泾人也。游学不仕，隐居作《潜夫论》凡三十二篇，其论折于孔子，涉以申商，述论广博，万类见明。\u003cbr/\u003e\u003cbr/\u003e     建宁三年，广征贤良，符数不受，大司农赐亲往辟之，符以书献，仁庙览之大悦，言天赐贤圣于吾。遂命射声校尉植往迎之，拜尚书令。时屯田方兴，符主持之，其行严厉苛刻，凡逆法者，必深纠之，豪族破伤者无算，朝臣亦多毁符，俱言“烹王符，灾不至”。\u003cbr/\u003e\u003cbr/\u003e     符闻，傲曰：“桑弘羊安得与我同列？”\u003cbr/\u003e\u003cbr/\u003e     符为人傲，不拘于俗，数与天子冲撞，仁庙尝曰：“非朕，何人得用王君也？”符曰：“使臣生太祖世祖间，岂止尚书令耶？”\u003cbr/\u003e\u003cbr/\u003e     五年，平南蛮，降山越五十万众，扬州不能治，命符出治扬州，扬州近蛮夷，又多豪右，多为不轨。初下车，治威严，整法度，阴知奸党，一并擒杀，上下震恐。其后，广开湖渠、大作驰道，劝科农桑，整治百业，数郡兴旺，民皆诵其名。\u003cbr/\u003e\u003cbr/\u003e     又于扬州以科功治百吏，能者上，庸者下，不德者黜，行之年余，扬州大治，符乃上书，请以科功法治天下，奏闻，群臣皆议不可，符以数言反诘之，群臣竟不能答。\u003cbr/\u003e\u003cbr/\u003e     其后，与司空闻人公议政事，相善。\u003cbr/\u003e\u003cbr/\u003e     符归扬州，又作战船百余，大练水师，出海远航，探于大壑，威凌外夷。以巨舟远行，遇张角、太史慈所率航船，留之，寻得夷岛，汉室舟师以行于远方。\u003cbr/\u003e\u003cbr/\u003e     十一年二月，司徒何子薨，召归王符，拜司徒。寻以考核法取士，得贤良者多。\u003cbr/\u003e\u003cbr/\u003e     然符为人傲，目无余子，视百官若无物，斥群吏若奴仆。其治扬州，以科功为法，以政绩为要，苛刻薄情，郡县遂以煎迫，百姓死者数千。\u003cbr/\u003e\u003cbr/\u003e     十五年，民乱数起，符下狱议罪。群臣皆言当死，闻人公、太子为请之，符得出，乃深思熟虑，更革科功，新作律法以察百官。\u003cbr/\u003e\u003cbr/\u003e     九月，与阳球作《汉律官裁》。\u003cbr/\u003e\u003cbr/\u003e     百官每至朝会，必曰“请烹王符”，符不为所动。\u003cbr/\u003e\u003cbr/\u003e     二十一年，以司徒送皇子协为陈留王。仁庙崩，太子即位，遗诏薄葬，道路流言以为新君不孝，符怒，大责群臣，命廷尉逮流言者贼臣朱寓、刘佑、杨乔等，罪以族诛。\u003cbr/\u003e\u003cbr/\u003e     熹平元年二月，临泾井现黄龙。吏发农田现蝗卵，符往中牟视农桑，遇刺田间，卒，遗字曰：“蝗畏禽、火”\u003cbr/\u003e\u003cbr/\u003e     符刚直苛刻，得罪者众，自释褐以来遇刺凡四十三，符死，民竟不哀。\u003cbr/\u003e\u003cbr/\u003e     主使者周啟言之左右曰：“为国除贼，死而无憾也！”，与者五十四人，民咸谓之豪杰。\u003cbr/\u003e\u003cbr/\u003e     天子怒，烹周啟，灭其宗族。\u003cbr/\u003e\u003cbr/\u003e     此为史官山岳不动所书，特赐金十两，其余史官，亦可书写，一旦采用，赏金十两（十元）。","cnt":0,"sort":32786412,"author":"历史系之狼","prev":"32766482.html","next":"32786432.html","book_title":"捡到一本三国志","updateTimeFmt":"2024-04-02 17:33:56","category":"历史小说"}